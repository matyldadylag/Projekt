# Projekt z Systemów Operacyjnych - Temat 8 Basen
## Matylda Dyląg, grupa K02

## [Link do repozytorium](https://github.com/matyldadylag/Projekt)

## Opis projektu

W pewnym miasteczku znajduje się kompleks basenów krytych dostępny w godzinach od Tp do Tk. W jego skład wchodzą: basen olimpijski, basen rekreacyjny i brodzik dla dzieci. Na każdym z nich może przebywać w danej chwili maksymalnie X1, X2 i odpowiednio X3 osób płacących.

Osoba odwiedzająca centrum kupuje bilet czasowy, który upoważnia ją do korzystania z dowolnego basenu zgodnie z regulaminem pływalni przez pewien określony czas Ti. Dzieci poniżej 10 roku życia nie płacą za bilet. Istnieje pewna liczba osób (VIP) posiadająca karnety wstępu, które umożliwiają wejście na pływalnie z pominięciem kolejki oczekujących.

Chętni do wejścia na basen, w różnym wieku (od 1 roku do 70 lat), pojawiają się w sposób losowy co pewien czas. Przy każdym z basenów znajduje się jeden ratownik – na polecenie (sygnał1) danego ratownika natychmiast wszyscy muszą opuścić basen, który on nadzoruje (w tym czasie mogą udać się na inne baseny lub czekać). Po wydaniu kolejnego polecenia (sygnał2) klienci mogą ponownie wejść do danego basenu.

Okresowo centrum jest zamykane, aby umożliwić obsłudze wymianę wody we wszystkich basenach równocześnie. W trakcie tej czynności nikt nie ma prawa przebywać na terenie pływalni (należy poczekać, aż wszyscy opuszczą basen).

Napisz programy ratownika, kasjera i klientów, który zagwarantuje sprawną obsługę i korzystanie z obiektu zgodnie z niżej podanym regulaminem.

### Podpowiedź: 
Zaimplementuj dziecko i jego opiekuna jako jeden proces.

## Regulamin pływalni:
- Tylko osoby pełnoletnie mogą korzystać z basenu olimpijskiego.
- Dzieci poniżej 10 roku życia nie mogą przebywać na basenie bez opieki osoby dorosłej.
- W brodziku kąpać mogą się jedynie dzieci do 5 roku życia i ich opiekunowie.
- Dzieci do 3 roku życia muszą pływać w Pampersach ☺
- Średnia wieku w basenie rekreacyjnym nie może być wyższa niż 40 lat.
- Noszenie czepków pływackich nie jest obowiązkowe.
